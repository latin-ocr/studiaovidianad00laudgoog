Cap. Ι.

De compendio fabulari ab ovidio in metamorphositas
conscribendis adhibito.

P. Ovidius Naso in Metamorphosibus conscribendis quos
fontes adhibuerit ut plane cumulateque perficiatur quaestio,
prope adventavit momentum temporis inde a Kienzlei1) disser-
tatione publici iuris facta.

Res adhuc in dubio versabatur, quod nemini contigerat,
ut fontium 'quaestionem recte iniret.

Verisimillimum est Ovidium, qui non esset primus con-
versionum conscriptor, perlegisse atque quam saepissime mani-
bus versasse Nicandri Parthenii ceterorum exemplaria nec non
Macri sodalis Ornithogoniam. Antiquitus vero unum tantum
habemus fontium testimonium Probi, qui ad Verg. Georg.
I 399 (= Schneider Nicandr. fr. 64) adnotat Ovidium in al-
cyonum volucrum origine indicanda altero loco (XI 270) se-
cutum esse Nicandrum altero (VII 401) Theodorum. Hoc
unum frustulum viros doctos satiare non potest, praesertim
cum dimidium redimatur ea re, quod de Theodoro2) nil fere
ad nostram aetatem pervenit alcyonumque fabula desideratur.

Ne amplius disseram de iis, qui ad Metamorphoseon sin-
gulas fabulas scriptorum veterum locos parallelos colligentes
sese inventuros esse font-es speraverunt -— et omnium fere
scriptorum antiquorum vestigia quaedam deprehenderunt —2
protinus properemus ad eos, qui Ovidium in universum non tam
fontes diversos in consilium adhibuisse et coniunxisse quam
unum auctorem secutum esse probare malunt.

Paulo post Carolum Lange 3), qui compendium Hygineum,

 

l) Ovidius qua ratione compendium mythologicum ad Metamor-
phoseis componendas adhibuerit. Basil. 1903.
²) v. SusemihL Gesch, d. gr. L. i. d. Alexandrinerzeit. Ι. p. 407.
³) de nexu inter O. J ulii Hygini opera mythologica . . . Mogunt. 1865.
l

