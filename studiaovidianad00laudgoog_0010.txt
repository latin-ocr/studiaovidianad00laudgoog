..2-

et post Petersenum1), qui Parthenii Metamorphoseis ab Ovidio
esse redditas censuerunt, novam atque rectam viam aperiens
docuit Bethe2) Nasonem per totum fere opus secutum esse
compendium quoddam fabulare Apollodori bibliothecae similli-
mum. Quam rem ut sequentibus temporibus viri docti diu
nimis neglexerunt, ita tandem Vollgraffss) conatus est Bethei
consilio uti. Sed ‚,nimis in singulas fabulas inquisivit, con-
textum autem fab‘ularum quibusque vinculis inter se cohaereant
parum respexit.“4) Denique Kienzle hanc sententiam stabilivit
dissertatione supra commemorata, scilicet poetam ex historia
fabulari Apollodori bibliothecae simillima continentes partes
accepisse, quas aedificiis suis substrueret: „apparet maximi
. 6886 momenti, ut compositioni Metamorphoseon animum atten-
damus quam diligentissime. Aulaei Ovidiani primum discer-
namus necesse est telaS, h. e. compendii mythologici fabulaS,
tum quaerendum, quae licia telis addiderit quaeque ornamenta
de suo intexuerit.“

Quaecunque Kienzle compendio fabulari attribuit, sine
dubio sunt attribuenda omnia. Huc adde fabulas J onis et
Persei.⁵) Ne multifariam de hac re dilucida referam, conferatis
quaeso fabularum tabulam, quam huic capiti addidi.

Ubi primum Kienzle has „telas“ secrevit, quaesivit de
‚,liciis“ aliunde additis ornamentisque de Ovidii penu intextis.

Ac quantum attinet ad ornamenta, Kienzle viam salu-
berrimam ingressus 6886 mihi videtur. Nam lumina orationiS,
quae poeta semper in promptu habebat, si in Metamorphoseon
contextu recte cognoverimuS‚ facile non respiciemus in fontium
quaestione. Et multum interest haec artificia quam pri-
mum colligi.

Deinde Kienzle in perquirendis singulis fabulis discre-
pantias vel latentes vel manifestas argute aperuit et inde
contaminationem binorum fontium statuit. Nimirum Ovidium
ipsum ad compendii fabulas poetarum opera, quae de eodem
argumento essent, adscivisse sibi persuasit. Hinc quoque
fluxisse consensus haud ita raros inter Ovidii Metamorphoseis

 

1) Quaestiones Ovidianae. Kih'ae 1877.

²) Quaestiones Diodoreae mythographae. Gott. 1887. p. 97 sq.
3) De Ovidii mythopoeia. Berol. 1901.

4) Kienzle p. 4.

⁵) Ehwald in adnott. ad illas fabulas in editione factis.

