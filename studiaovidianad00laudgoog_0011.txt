...3—

et tragoediaS, imprimis Euripidis et Sophoclis in fabulis The-
banis et in Procnae Meleagrique historioliS, nec non carmina
Catulli in Scyllae Thesei Ariadnae, Homeri in Troicis fabulis etc.

Quamquam nihil dirimi potest earum quascunque discre-
pantias aut consensus Kienzle statuit, et quamquam hoc verisi-
mile est poetam praeter compendium mythologicum etiam alios
fontes adhibuisse, tamen hoc monere velim: fieri posse, ut
non poeta ipse sed mythographus quidam et res inconcinnas et
poetarum dicta in opus suum receperit. Nam mythographorum
erat litterarum copiam uberrimam excerpere et compilare 1). Inde
ver0, quod haec illave poetarum sententia in bibliotheca quae
nominatur Apollodori non invenitur, Kienzle vix recte conclusit,
eam· non extitisse in compendio Ovidii. Nam artior est Bethei
et Kienzlei sententia de compendiis mythologiciS, quoniam
omnia ex uno fonte esse derivanda putant. Ex hac artiore
sententia is quoque Kienzlei error natus est, quod Ovidium
omnes fabulaS, quae in bibliotheca non extant, „aliunde“ repe-
tivisse putat. Ex Vollgraffii dissertatione discere potuit, fabu-
las Lycaonis Phaethontis aliorumque, quae discrepantiis plenae
in Apollodori bibliotheca aut omnino non extant aut differunt,
tamen esse compendio fabulari attribuendas.

De compendiis enim mythologicis Eduardus Schwartz in
Pauly-Wissowae Encycl. sub vocibus Diodori2) nec non
Apollodori 3) probavit, complura extitisse et quae plus minusve
inter sese et ab Apollodori bibliotheca discreparent. Neque a
primis initiis illa prae se tulisse speciem bibliothecae Apollo·
doreae genealogicam puramque, sed orta sub exitum saeculi
II. a. Ch. n. ex historicorum chronographorumque operibUS,
quorum vestigia usque ad Apollodori bibliothecam pertineant,
continuisse non genealogias amplas sed singulorum heroum
cyclos fabulareS, praeterea res geographicas et ξένην ἱστορίαν.
Bibliothecae vero Apollodoreae fundamentum factum esse
„cyclum epicum“, qui uno filo fabulas inde ab Urano Gaeaque
usque ad Telegonum consereret.

 

1) v. Ed. Schwartz de Apollodori bibliotheca. Pauly-wissowae En-

cycl. vol. I, 2 col. 2879.

²) vol. V, 1. col. 673 „Bothe nimm't ein Handbuch statt violer an
und fibersieht, dass auch diese Literatur eine Entwicklung gehabt hat.“

3) vol. Ι, 2. col. 2878 SS.
1ss

