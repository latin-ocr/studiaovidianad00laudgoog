-4—

Cum Ed. Schwartz non argumenta omnia comprobaverit,
tamen tanta saltem gravitate illius iudicium est, ut — licet sane
hoc illudve corrigendum sit — in universum neglegi ne-
queat. Imprimis discrepantiae inter Diodorum Hyginumque
hinc et illinc Apollodorum constitutae vix cuiquam erunt
abnegandae.

Itaque Α cum in quaestionibus nostris consensus inter
Ovidium et Diodorum Hyginumve invenerimus et quae ab
Apollodoro discrepant, fieri vix poterit, quin compendiorum
evolutionem a Schwartzio recte cognitam esse concedamus
Ovidiique fontem, quippe qui pro temporum spatio propior
Diodoro quam Apollodoro sit, sub initio litterarum mytho-
grapharum ponamus,

Quamquam Kienzle ipse ad Apollodori bibliothecam non-
nunquam Hyginum et Diodorum advocavit, tamen ex hoc
utroque fructum vix cepit, quia discrepantias neglexit. Nam si
in‘ Ovidii fabulis Atticis tractandis utrumque ad Apollodorum
attulisset, facile intellexisset, poetam non ‚tam Apollodori
bibliothecam suo arbitrio commutasse quam Diodorum Hygi-
numque accuratissime esse secutum. Kienzle enim p. 42—48
multifariam exposuit Ovidium quamvis in Thesei et Daedali
fabulas inseruerit multas alias, quae in bibliothecae prioribus
locis eiusdem gentis inveniantur, tamen in universum secutum
esse compendium illud. Unam vero et gravissimam difficul-
tatem neglegenter praeteriit: poeta a Medeae fabulis ad Atticas
ita transiit, ut Theseum Athenas rediisse (VII 404) ad Aegeum
patrem Medeamque novercam narraret. Nimirum sic ad fabulas
Atticas reverso poetae narrandae fuerunt res a Theseo Athenis
gestae ; nihilo vero minus usque ad 1. VIII 168 Thesei priores
atque omnino priores Atticas reddidit fabulas Kienzle poetam
sua sponte volumen Apollodoreum iterum atque iterum revol-
ventem collegisse ea quae sibi viderentur putat, equidem nego.

Ovidius Thesei res ante reditum gestas carmine civium
festivo concepit. „Item poetae varianti, qui non omnium fa-
bularum compendium componere sibi proposuerit, id tribuen-
dum est, quod praeteriit Aegeum Medea suadente Theseum
contra bovem Marathonium emisisse, sed huius expeditionis
v. 433 s, demum inter Thesei res Isthmicas obiter mentionem
fecit.“ Res sic se habere potest, nec vero necesse est. Potest
enim usus esse indice quodam, quo Thesei labores enumera-

