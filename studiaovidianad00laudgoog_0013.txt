-5-

rentur, qualem exhibet Hyginus 1) fab. 38 (p. 68 Schmidt).
Omnes labores usque ad Minotauri necem uno filo sunt conexi, .
non commemoratur Theseum ante taurum Marathonium captum
revertisse Athenas. Thesei vero reditum, quem Apollodorus
suo loco post labores Isthmicos narrat, Hyginus f. 37, Diodorus
IV 59 init. Apollodorus 111 216 ante labores obumbrant.
Fieri potest ut poeta ex nota eius generis in fonte reperta ad-
ventum herois ipsum finxerit, verisimilius vero est, poetam
reditum hausisse ex Medeae fabularum fine (cf. Apd. Ι 147 et
imprimis Diod. IV 55,6.) *

Quam callide Ovidius fabulas aliunde induxerit, miratur
Kienzle p. 43. Narrat enim poeta Minoem, ut Androgei ne-
cem vindicaret, Atheniensibus bellum inferentem multas insulas
sibi adiunxisse, Aeginae autem Aeacum regem reppulisse Mi-
noem auxilium petentem. „J am apparet, quam ob rem Ovidius
Aeacum Cephalumque induxerit. Occasione enim oblata Aeacus
cum ipsius casus tum Myrmidonum ortum ex formicis ductum
narrat (VII 523—660), Cephalus autem, cum Phocu8‚ Aegei
filius, iaculum eius admiretur, ProcridiS, a qua iaculum acceperat,
ipsiusque fata profert (VII 686—862). Quas fabulas Ovidium
aliunde inseruisse statuo. Nam non modo cum Theseo nullo ι
pacto cohaerent, sed etiam contra temporis rationem Cephalus
inducitur, Theseus autem tot in versibus ne uno quidem verbo·
commemoratur. Nimirum, cum narrationes illas insertas ex-
coleret, herois Ovidius oblitus est“. Rectissime! Ex genea-
logico compendio haec dispositio fabularum hausta esse non
potest. Nonne vero ex cyclico?

Diodorus postquam l. IV. c. 59 Thesei labores enumeravit,
pergit c. 60 hisce verbis: Λείπεται δ’ ἡμῖν εἰπεῖν περὶ Μινωταύρου τοῦ
ἀναιρεθέντος· ὑπὸ Θησέως, ἵνα συντελέσωμεν τὰς τοῦ Θησέως πράξεις.
ἀναγκαῖον δ’ ἐστὶ προσαναδραμόντας τοῖς χρόνοις τὰ συμπε-
πλεγμένα τούτοις διελθεῖν. . . Secundum hoc consilium Dio-
dorus stirpem Minois inde a Deucalione derivat usque ad An-
drogeum, cuius nece bellum oritur. Sic et Ovidius post Thesei
labores belli causam VII, 457 sq. commemorat ·— Minois
proavis quidem omissis —, cum Apollodorus ante Theseum
111 209 has res exposuerit. Tum Diodorus pergit· Minois pre-

 

1) Diodorus IV 59 haud secus atque Apd. in laboribus enumera-
tis ante taurum commemorat Theseum domum pervenisse.

