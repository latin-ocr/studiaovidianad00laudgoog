-10-

quam artissime coniunctae, nec sunt ab utroque scriptore ex
genealogiis Apollodoreis compositae. Num vero Diodorus et
’Ovidius unum fontem respiciant mihi perquam est dubium.

Habemus vero graviora argumenta, quibus probetur Ovi·
dium ignorasse stemmata Apollodori.

Apollodorus (II 1 ss.) Ionem filiam appellat Iasi, qui est
septimus post Inachum fluvium, Ovidius filiam Inachi ipsius
(mett. I 583 ss.). Hyginus ut f.. 155 (p. 13, 4 Schmidt) Ionem
appellat Inachi filiam, ita ceterum Ionis stirpem Apollodoream
videtur novisse (cf. deor. catal. p. 11, 10; fab. 143 et 145 =
p. 23 sq. Schm.).

Hyginus igitur quasi coniunctam praebet Apollodori et
Ovidii versionem, ita tamen ut eum ad Ovidium propius ver-
gere quam ad Apollodorum appareat: apud hunc enim gens
Inachi inde a Nioba dividitur in duo genera, scil. Argi et
Pelasgi, ut Io non tam sit progenies Inachi quam Argi3 Hyginum
vero Ionis propaginem ab Inacho fluvio deducentem Argi pro-
geniem dividendam non curasse apparet ex locis citatis

Neque igitur Ovidius neque Hyginus respexerunt stirpem,
quam praebet Apollodorus. Is vero ipse profitetur 112 Pelas-
gum, Niobis filium Argi fratrem, fictum esse ab Acusilao, II 5
Inachi filiam esse putatam Ionem a tragicis et Castore, rerum
scriptore.

Conspicientibus vero nobis Pelasgi gens intra Apollodori
dispositionem facile apparet supervacanea et quasi adulterina.
Quam suspicionem iam movet ipsum fabularum volumen: cum
enim Argi gens tractetur libris H init. — III 95, Pelasgi gens 1)
complectitur paragraphis XIV (sc. III 96—109). Adde quod
in hac gente non tanti heroes reperiuntur quam in Argi gente.
Commemorantur Lycao Callisto Auge Atalante.

Ovidius has fabulas continuas non reddidit.

Convertamus nos ad Atalantae fabulam. Multo post Calli·
stonem (II 401 ss) Ovidius nobis tradidit Atalantae fabulam
in Adonidis mythum insertam (X &io—707). De parentibus
hoc unum traditur, patrem fuisse Schoeneum (v. 609), cum Apd.
III 105 Iasum eum appellet, sub finem vero adnotet (III 109)
ab Hesiodo aliisque habitam virginem Schoenei filiam. Hanc
fabulae versionem hoc loco in praetereundo tantum comme-

 

1) Quam Arcadiae propriam adscripsit Pausan. VIII 1, 4.

