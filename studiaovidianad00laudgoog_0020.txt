et Hyginus f. 99 sq. eandem inter Herculis res gestas‘pro·
ferunt. His nuno addo inveniri Auges fabulam coniunctam
aut cum Herculis fabulis (Diod.) aut cum Herculis filio Telepho
(Procl. Cypr. ἕ 17-19; Apd. ep. 3,2o; fabularum dispositio
Hygini, qui Telegoni fabulam Auges et Theutrantis fabb. pro
consanguinitate praemissis profert inter ceteras fabulas belli
Troiani).

Iam ni fallor satis apertum est et Ovidium et ceteros
compendiis usos aut eas fabulas, quas Apollodorus sub Pelas-
gi gente conceperit, aliis stirpibus attribuisse aut omnino res
genealogicas despexisse prae cyclis referendis.

Ut modo disserui, Ovidium Inachi gentem vix in Argi
et Pelasgi stirpes seiunxisse, ita sequentibus probare velim,
eundem etiam bipertitionem gentis Argi (in stirpes . Beli et
Agenoris factam) ignorasse.

Poeta inter fabulas Cadmi et Niobae, Agenoris prolis, re-
cepit fabulas Persei, Beli nepotiS, et Proserpinae.

Perseum Apollodorus iam antea tractaverat in Beli,- qui
est Agenoris frater, stirpe, Proserpinam inter deorum fabulas.
Unde ex Kienzlei sententia erat concludendum, Ovidium ex
Agenoris stirpe compendii resiluisse ad compendii fabulas Beli,
deinde ad deorum stirpem.

At poeta Perseum v. 772 appellat Agenoridem, quam
quidem difficultatem Ehwald obscurat in adnot„ et v. 720
Inachidem, quibus e cognominibus hoc est sumendum, Per-
seum ex eadem gente esse qua Cadmum — i. e. stirpibus
despectis. Haud secus Diod. IV 9 a Baccho per Acrisium
transit ad Perseum. Similiter in Hygini compendio Persei fa-
bulas (64) bipartitione stirpium neglecta secuntur fabulae Laii
Agenoridis, Niobam antiquitus ad Procnae fabulam esse ad-
iunctam Ehwald cognovit (adn. ad mett. VI 412). Denique modo
vidimus, Herculem, Beli filium, coniunctum esse cum Theseo.

Si ergo Ovidius genealogiam Inachi, cuius posteri ab
Apollodoro dividuntur in gentem Pelasgi et Argi, huiusque
nepotes in gentem Beli et AgenoriS, prorsus neglexit, quae-
rendum nobis iam est, quanam ratione poeta fabulas conseruerit.

Et primum si fabulas Inachi Ionis cum Lycaone Callistone
a poeta'invenimus coniunctas, suspicio movetur, poetam eas
fabulaS, quas Apollodorus pro genealogiis Argi et Pelasgi di-
scripsit, alteram prope alteram legisse, quippe quibus aequa·

