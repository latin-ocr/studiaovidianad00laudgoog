 

Cap. II.

De ovidio in metamorphoseon libro quinto
Nicandri imitatore.

Unum ex Ovidii Metamorphoseon „emblematis“ 1) in com·
pendii fabulas insertiS, sc. libri V. partem alteram, qua Mu-
sarum Pieridumque certamen continetur, esse haustum ex Ni·
candri Ἑτεροιουμένων ὃ’ nuperrime Bethe in Hermae vol. 39 (1904)
p. 1 ss. sagacissime conatus est probare. ⁴

Contra Ehwald ad Mett. V 385 adnotavit, a poeta in hisce
fabulis adhibitum esse compendium quoddam simile illi, quod
Diodorus bibl. V 3 sq. exscripserit. Atque haec quidem res
locis parallelis allatis probata est.

Nihilo vero minus Bethe Nicandrum esse fontem contendit.

Inde enim quod Mett. V fabulae Hippucrenae certaminis
Typhoei Ascalabi olim exstabant in Nicandri ἑτερ. δ’, Bethe
conclusit, singulis nimirum fabulis ab Antonino 2) excerptis cum
Ovidio accurate comparatis, certamen, quamvis ab Antonino
commemoratum tantum, a Nicandro in Ovidii modum ample
tractatum esse; Hippucrenae originem ab Ovidio ex certaminis
Nicandrei fine in initium cycli esse promotam ad Persei fabulas
cum sequentibus coniungendas3 fugam deorum conversionesque
ibi sicut apud Ovidium ab impiis Pieriis esse cantatam; Musas
in - Nicandri certamine haud secus atque in Ovidii Metamor-
phosibus respondentes cecinisse Typhoei poenam3 una cum
Ascalabi fabula in certamine Nicandreo Musas reddidisse com-
plures fabulas ad Cererem pertinentes velut in Ovidii carmine.

Rem suam Bethe magna cum sagacitate ac mirabili in-
genio gessit. Virorum doctorum, qui antea hanc quaestionem
tractaverunt, commentationem solam Forsteri ³) respexit3 sed

 

l) Quid Bethe de compendio putarit v. p. 3.

2) Antoninus Liberalis libro ἑτεροιουμένων συναγωγή inscripto Nicandri
Metamorphoseon frustula memoriae tradidit.

3) Der Raub und. die Ruckkehr der Proserpina p. 80 SS.

