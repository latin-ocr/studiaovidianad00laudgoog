—19—

ipse vidit, hunc non tam argumenta iusta quam meras opi-
niones praebuisse.

At ratio ei habenda fuit Plaehnii ¹). Is enim tres tan-
tum fabulas illas Pieridum Typhoei Ascalabi, quae ex quarto
Nicandri ἑτερ. libro afferuntur ab Antonino c. 9, 28, 24, ex
Nicandro hausisse Ovidium sapientia ac moderatione concessit,
quoniam incredibile esset duos ex poetis Graecis illius aetatis
doctissimis tres fabulas plane dissimiles eodem loco narravisse
et ineptum esset contendere, Ovidium metamorphoses scriptu-
rum ne unum quidem ex illis poematis Graecis transformatio·
num fabulas narrantibus inspexisse. Et p. 30 in dissensibus
inter Ovidium Nicandrumque extantibus in Ascalabi fabula
enarranda sic existimavit: „Apparet etiam cur nomina dissi-
mulet Ovidius. Qui cum paucis versibus post fabulam de As-
calapho narret, duo haec nomina simillima atque si Welcke-
rum (Alte Denkmaler I 409) sequimur, eadem in una fabularum
serie adhibere non potest. Quo efficitur praeterea, Ascalaphi
quidem fabulam non ex Nicandro sumptam esse. Itaque
Forsteri (p. 84) opinio, in tota de Proserpina narratione
Ovidium accurate Nicandrum secutum esse, de una
certe ex mutationum fabulis refutata est. Ac ne de
ceteris quidem liquet, utrum ex Nicandro an aliunde fluxerint.“

Sine dubio Plaehnii decretum multo est sanius quam ·
Forsteri somnium.

Bethe vero Plaehnii argumenta acuminis plena uno saltu
superavit atque ad Forsteri constructionem novis et melioribus
fundamentis sublevandam contendit. Magis quam Forster ope-
ram dedit in Nicandri Ovidiique fabulis singulis inter sese com-
parandis. Consensus facile nimis aestimavit, discrepantiaS, quas
a Plaehnio ventilatas vix scire videtur, minores atque ex inge-
nio poetae Antoninique mythographi neglegentia nimirum ortas .
esse censuit. In Typhoei tantum fabula ab utroque scriptore
quam diversissime tractata diligentius litem aestimavit: quam
fabulam, qua in Antonini epitoma deorum fuga simul et Ty-
phoei poena coniungitur, in duas pristinas partes esse seiun-
gendam, in. Ovidii morem. ·

Et hac in fabula tractanda Plaehnii ratiocinationem

 

1) De Nicandro aliisque poetis Graecis ab Ovidio in Mett. conscrib.
adhibitis. Halis Saxon. 1882.

2⁸¹

