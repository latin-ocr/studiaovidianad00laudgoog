...23-

si reticetur conversio J oviS, quippe qui Typhoeo restiterit (ἓ 2);
neque nostrum est huc discrepantias inserere —- Bethei gratia.

Contra Ovidius Ammonis conversionem referre potuit,
quoniam de proelio nihil promiserat. Et ea de causa nihil
promisit, quod vix amplius quid in fonte legit, quam quod
narravit, sicut et Hyginus in fabula 196 (p. 125 Schm.) de

- Typhoeo proelioque nihil praemisit.

Alter quidem dissensus haud contemnendus sed a Betheo
praetermissus continetur in utriusque scriptoris fabulae regione
descripta: -

Ov. mett. V 322 donec fessos Aegyptia tellus

ceperit et septem discretus in ostia Nilus.
Antonini et Apollodori verba sunt: εἷς τὴν Αἴγυπτον. Poeta secun·
dum septem ostia Nili enumerat septem deos conversos, hic
octo vel — Jove Ammone subaudito — novem. Si Antoninus
Nicandri artem nobis tradidit, Ovidius praeceptorem superavit
arte3 sin vero hic Nicandrum sequitur, mythographus enume-
rationem aliquanto rudiorem reddidit.

Jam adeamus ad singulas conversiones,
Ov.: Juppiter aries A. L.: —

Apollo corvus 1. ἱέραξ
Bacchus caper 5. τράγος
Diana felis 4. amoopoc

Juno vacca —
Venus piscis —
Mercurius ibis 2. ἴβις
3. λεπιδωτὸς ἰχθύς Mars
6. ἑλλός Hercules
7. βοῦς Vulcanus
8. μυγάλη Latona
Consentiunt, si ordinem nominum omittimuS, conversiones
tres Bacchi Dianae Mercurii, quibus obstant dissensus septem.
Iam quaeritur, unde fluxerint consensus, unde dissensus.
Ehwald huc adnotat, apud Aegyptos, unde fabula ad Graecos
venerit, capri figuram gessisse Menden deum, quem Graeci
appellent Pana. Sed Ovidius Antoninusque caprum fuisse
Dionysum narrant. Uterque ergo ad eundem fontem, fortasse
Nicandrum„est reducendus. Deinde Ehwald addere pergit, fe-
lem fuisse sanctam Bubasti, quam Graeci Dianae adaequassent,
ibim sanctam Aegyptorum numini Thoth, cui Mercurius aequi-
peret. Qui consensus inter Ovidium et Antoninum non

necesse ex Nicandro fonte sed forte ex primaria huius

