...24-

fabulae dictione emanaverunt. Ad Apollinis ἱέρακα Ehwald
hanc avem esse symbolum Solis Aegyptorum adnotat; Ovidius
autem Apollinem in corvum se convertisse narrat. Huc quadrat
quod Apollo in Coronidis fabula Ovidiana corvo utitur sacro.
Habemus ergo duplex compendii Ovidiani vestigium. Deinde
primariae esse conversiones in piscem et vaccam factae, mihi

videntur quae utraque et apud Ovidium et apud Antoninum -

extat, sed ab altero alteris numinibus adscripta.

In piscem converti Venerem Ovidius in fastis quoque
(2,459) narravit, quo loco dea non in Nilum sed in Euphratem
flumen fugit. Ehwald adnotat, in hac re fabulas Syriacas ali-
quid valuisse‚ quas idem poeta adierit in Dercetis piscinae fa-
bula (IV 45). Coniunctas Venerem Euphratem piscem inve,-
nimus in Hyg. quoque f. 197, etsi condiciones ab hisce ab·
horrent. Sed Ovidium in hac conversione secutum esse com-
pendium quoddam fabulare satis apparet.

In vaccam apud Ovidium Juno, apud Antoninum Vulca-
nus in bovem convertitur. Junonis conversione in memoriam
revocari Isim cornigeram Ehwald adnotat. Hoc ergo loco
poeta pristinam notam conservavit.

Ovidius quater lectiones vulgatas vel primarias bis com-
pendii adhibiti refert, varias lectioneS, semel cum Antonino
(in Dionysi conversione) contra vulgatam stat; Antoninus ter
vulgatam refert, in discrepantiis semel cum Ovidio, ter solus
stat. Si quid ex Antonini fabula Nicandro tribuere licet,
quattuor hae sunt conversiones Dionysi, Herculis, Hephaesti
Latonae. Iam vero legas quaeso Antonini locutionem c. 28 ἓ 3:
καὶ Ἀπόλλων μὲν ἐγένετο ἱέραξ, Ἑρμῆς δὲ ἶβις, Ἅρης δὲ λεπιδωτὸς
ἰχθύς, Ἄρτεμις δὲ αἴλουρος, τράγῳ δὲ εἰκάζεται Διόνυσος, ἑλλῷ δ’ Ἡρα·
κλῆς, βοῒ δ’Ἥφαιστος, αυγαλῇ δὲ Λητώ. Nonne habemus duas
conversionum enumerationes, quarum altera incipit verbis τράγῳ
δὲ εἰκάζεται . . . ’.3

Deinde alteram Typhoei fabulam sub Aetna monte iacen-
tis ex Nicandro esse haustam contendit Bethe sed addit Antonini
verba scholiis esse contaminata. Sint sane, sed consensuS, quos
Bethe inter Ovidii versus et Antonini fabulam purgatam statuit,
non sunt nisi hoc unum factum: Typhoeum, qui caelum ex·
pugnare voluerit, iacere sub Aetna et flammas respuere. Ovidius
neque commemorat, quibus condicionibus et quem ad finem
Typhoeus genitus sit, id quod apud Antoninum ξ 1 copiose

