-26—

actionis progressio! Praeterea hic transitus καὶ μετ’ οὐ πολὺ
plane ineptus in memoriam nobis revocat illum intra Typhoei
fabulam simillimum, ἔπειτα δέ. Sunt ergo duae partes inter
sese non quadrantes laxe una ad alteram appositae.

Minyades deinde relinquunt patris domum, in montibus
furiunt, denique a Mercurio in aves convertuntur. Hac quoque
in fabulae parte multae res luce carent. Mihi enim verisimile
non est, eas patris domo consedisse, cum suas haberent fa-
milias, ibique non impeditas facinus commisisse. Eas nuncin
montibus furere quamquam optime quadrat ad facinus ante-
cedenS‚ tamen ut illius causam non perspeximus ita ne furoris
quidem conexum cum timore intercedentem intellego. Tum me-
tamorphosis causa prorsus vacat, denique obscurum id quoque,
cur hae aves lucem fugiant.

Ad has obscuritates dilucendas adsciscamus locos paral·
lelos Plutarchi Aeliani Ovidii.

Et Plutarchus quidem in collectione aetiorum Graecorum
c. 38 (p. 299 Ε) hanc quaestionem sibi proposuit: Τι’νες οἱ παρὰ
Βοιωτοῖς Ψολόεις καὶ τίνες αἱ ’ολεῖαι; Respondet fabula enarrata
hac: τὰς Μινύου θυγατέρας φασὶ Λευκίππην καὶ Ἀρσινόην καὶ Ἀλκαθόην
μανείσας ἀνθρωπίνων ἐπιθυμῆσαι κρεῶν καὶ διαλαχεῖν περὶ τῶν τέκνων·
Λευκίππης λαχούσης, παρασχεῖν Ἵππασον τὸν υἱὸν διασπάσασθαι· καὶ
κληθῆναι τοὺς μὲν ἄνδρας αὐτῶν δυσειματοῦντας ὑπὸ λύπης καὶ πένθους
,, Ψολόεις“, αὐτὰς δὲ ,,’ ολείας“ οἷον ὀλοάς. κτλ-

Haec fabula ultra expectationem concinit cum Ant. Lib.
ξ 3, quam simul dilucidam reddit: Minyades insania sunt captae
et inde avidae sanguinis Plutarchus silentio praeterit irri-
sionem Dionysi, opera domestica, patris domum, conversionem,
commemorat vero maritos, Eandem vero sententiam, quam ad
ceteram Antonini fabulam omnino non quadrare'novimUS, in
Nicandri fabulam a mythographo esse interpositam recte iudi-
care mihi videor.

Aelianus v. h. ΠΙ 42 narrat Minyi filias cum ceteris
Boeoticis mulieribus furere noluisse, quod cupidine maritorum
flagrarent. Dionysum ira incensum miracula iis ostendisse
domi versantibus. Nec vero ea re eas esse commotas. Tum
amentia concitata eas foras properasse, unum ex liberis necasse,
cum ceteris maenadibus coniungi cupientes esse fugatas propter
parricidium, quoad in aves converterentur. Huius fabulae initium
consentit cum Plutarcho usque eo, ubi Bacchus miracula praebet.

 

