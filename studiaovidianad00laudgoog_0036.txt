 

-28—

descriptae, ex compendio quodam sunt sumpta. Hoc ergo
novo exemplo comprobantur placita quae antea statuimus: ab
Ovidio et Antonino nobis tradi Nicandri fabulam, nec meras
sed duabus inter sese diversis recensionibus mythographicis
infectas.

d) Ascalabus.

Postremo in Ascalabi fabula consensus a Betheo enume-
rati non modo negari non possunt sed aliquantum augentur
singulis locutionibus inter utrumque scriptorem comparandis.
Nicander ergo fons esse potest. Sed consentit quoque uterque
cum scholio ad Nicandri ther. 485 quam maxime, ita ut com-
pendium quoddam fons haberi possit.

Ne longius in singulis rebus morer, iam in Antonini c. 25
prooemium genealogicum, quod nihil attinet ad pestilentiam
ipsam, itemque epilogum Plutarchi referendi rationi simillimum,
quo declaratur usus festivus quidam Orchomeniorum, decerpere-
velim a conversionis. fabula velut adiectamenta mythographica.
Identidem in c. 27 stirps Iphigeniae, quamquam paululum
nobis insueta tamen concinna cum scriptis fabularibuS‚ et eius
vita aeterna in Leucippe insula Achillea nihil attinent ad
ἀφανισμὸν narratum. Et in c. 29 prooemium exitusque fabulae
iisdem de causis sunt dirimenda.

Ut Bethe in Typhoei fabula tractanda „Nicandrum cum
scholiis“ esse adhibitum statuit, sic equidem hunc „Nican-
drum cum scholiis“ esse receptum in compendia demonstrasse
mihi videor.. “

Huc denique accedit, quod Antoninus Liberalis in eun-
dem morem, quo Pediasimus Apollodorus Pausanias verborum
tempora praesens et aoristum promiscue in narrando scripsit,
id quod saltem est compendiorum nec litterarum.

------

2. De Ovidio et Nicandro.

Postquam itinere, quod Bethe patefecit, progressi vidimus
Antonini fabulas esse ponendas in compendiorum numero, iam
propius accedamus ad Ovidii fabulas e sententia Bethei ex Ni-
candro haustas.

 

