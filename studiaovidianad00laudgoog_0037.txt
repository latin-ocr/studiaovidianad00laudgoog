..29—

Et primum negabimus Ovidium totum Cereris cyclum
fabularem una cum Ascalabi fabula ex Nicandri ἑτερ. δ’ rece-
pisse 1)‚ quoniam haec Ascalabi fabula cum ceteris Ovidianis
quam tenuissime mihi videtur cohaerere:

Ascalabi conversio agitur in Attica (cf. Ant. Lib. c. 24
ἀνεπαύσατο ἐν τῇ Ἀττικῄ); coniungenda igitur est cum ceteris
Cereris fabulis in Attica versantibus (cf. Apd. bibl. Ι 30-32);
Ovidius ergo sine dubio hanc fabulam in hunc priorem locum
transtulit neque vero ipse Siciliae adscripsit, immo sub initium
deam ex Sicilia in Atticam proficisci finxit:

v. 445 solis ab occasu solis quaerebat ad ortus.
Ascalabo converso denuo eam in Siciliam reverti opus erat:

v. 462 Quas dea per terras et quas erraverit undaS‚
Dicere longa mora est. quaerenti defuit orbis
Sicaniam repetit.
Versus ergo V 444 sq. et 462—64a ab Ovidio sunt inventi
ad Ascalabi fabulam cum reliquis copulandam.
Iam pergit poeta v. 464b
dumque omnia lustrat eundo
venit et ad Cyanen. .

Hoc in fonte Ceres reperit Proserpinae vestigium quoddam,
unde filiam esse raptam agnoscit. Idem vero poeta fast. IV 462
contendit Cererem filiam quaerentem initium cepisse ex Henna
lacu ibique vestigia- illius invenisse, tum demum pervenisse
in Atticam (v 502).

Hoc novum est argumentum, quo demonstratur Ascalabi fabu-
lam Atticam in metamorphosibus locum obtinere haud genuinum.

Tum de tribus fabulis illis, quae sine dubio ab utroque
poeta sunt redditae, Typhoei et Ascalabi fabulas Ovidianas
compendio attribuimus. Restat ergo, ut Musarum Pieriarum-
que certamen tractemus.

Bethe Ovidii fabulam consentire contendit cum Antonini
c. 9: parem esse certaminis locum, Heliconem, par nomen Pieri
patris Emathiaeque patriae, parem fabularum finem: cum Pieriae
v. 664 s. clade accepta increparent (ἐπεὶ δὲ νεῖκος ἤραντο θνηταὶ
θεαῖς) a Musis esse conversas3 unicum dissensum, quo Pieriae
apud Antoninum in novem diversas aves mutentur, apud Ovi·

 

l) v. p. 18.

