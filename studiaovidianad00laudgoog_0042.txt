—34—

a primis initiis inter sese non coniunctas, utramque demum
contaminatam esse ab Ovidio vel eius fonte et Antonino. Et
coniunctam invenimus utramque in commentariis Arateis.
Catasterismorum qui Eratostheni adscribuntur 6. 18 sic in-
cipit: Ἵππου. . .. . ’Ἄρατος μὲν οὖν φησι τὸν ἐπὶ, τοῦ Ἑλλικῶνος εἶναι
ποιήσαντα κρήνην τῇ ὁπλῇ, ἀφ’ οὗ καλεῖσθαι Ἵππου κρήνην· ἄλλοι δὲ τὸν
Πήγασον εἷναί φασι κτλ. Hinc Equus par ponitur Pegaso ab
Hygino astron. 6. XVIII: Equus. Hunc Aratus et alii com-
plures Pegasum, Neptuni et Medusae Gorgonis filium dixerunt3
qui in Helicone Boeotiae monte ungula feriens saxum fontem
aperuit, qui ex eius nomine Hippucrene est appellatus etc.
Denique Neptunus pater removetur Persei gratia: Germanici
Caesaris Arateorum v. 218 ss,

Gorgonis hic proles3 in Pierio Helicone,

vertice cum summo nondum decurreret unda,

museos fontis dextri pedis ictibus hausit.

inde liquor genitus nomen tenet: Hippocrenen

fontes nomen habent.
Fieri potuit, ut veteres stellarum situ commoti Pegasum cum
Medusae capite et Perseo coniungerent, ut hanc novam fabulam
deinde in commentarios et denique in compendia reciperent.
Ovidius ergo facile Pegasi fabulam neque ex certamine Nican-
dreo neque e rebus a Perseo gestis in compendio fabulari
narratis hausit, sed ex commentario Arateo‚ quo Pegasi fabula
prope Persei res tradita erat.

5. De Nicandri ἑτερ. IV.

Quamvis in singulis rebus fabulas Ovidii cum Nicandro
non tam esse similes quam voluit Bethe demonstravi, tamen
alterum illud Bethei decretum non labefeci, quo non casu
quattuor fabulas in Ovidii mett. V et easdem in Nicandri ἑτερ. δ’
extare contenderet. Certe Ovidius hac in re imitatus est Nican-
drum. Nec vero totum Cereris fabularum cyclum ex Nicandri
ἑτερ. δ’ mutuavit. Nicander ver0, si in ἑτερ. δ’ Nasonis certamen
protulisset, vix aliis fabulis spatium in eodem libro reliquisset.
Nihilo vero minus tres tantum Nicandri fabulae reperiuntur
in Ovidii mett. V, restant Antonino teste non nimus quam
quinque fabulae, quae omnes ad Ovidii certamen minime ver-

 

