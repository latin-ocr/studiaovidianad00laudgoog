-35—

gunt. Sunt autem ex Nicandri ἑτερ. δ’ ab Antonino haustae
fabulae haece:

c. 8. Lamia vel Sybaris. c. 25. Metioche et Menippe.
9. Emathides. - 27. Iphigenia.
10. Minyades 28. Typhon.
“ 24. Ascalabus. “ 29. Galinthias.

In ambiguo versatur Hylae fabula (c. 26), quae modo
quarto modo alteri ἑτεροιουμένων libro in codicibus attribuitur.

Schneider (Nicandrea p. 43) ἑτεροιουμένων compositionem
fuisse artificiosam disertis verbis negavit et Volkmannum, qui
in singulis Nicandri libris geographicas fabularum congestiones
aperire studuit, acriter vituperavit. Sibi enim persuasit nihil
interesse inter Nicandrum et Antoninum Liberalem. Prooemia
enim singularum fabularum plus minusve extenuata ei demon-
strare videbantur, unamquamque fabulam fuisse epyllium
quoddam circumclusum nec cum ceteris coniunctum. Deinde
fabularum epilogos respiciens conatus est Nicandri et Boei
fabulas prae ceteris adumbrare: „Videmus de cultu deorum hero-
umque et festis diebus quaedam narrari cum transformationibus
coniuncta, qualia cum in reliquis apud Antoninum fabulis non
legantur, iure affirmare vobis videmur hoc non minus propri-
um Nicandri fabulis fuisse quam Boei fabulis ornithogoniciS,
quas et ipsas Antoninus excerpsit, proprium hoc· fuit monere,
ex hominibus conversae aves quae αἴσια fuerint, quae non fu-
erint. Unde ut Boeo vindicamus fab. VI, quam non dicit
Antoninus ex quo petierit, ita Nicandro confidenter adscribimus
fabul. XL, cuius item auctorem Antoninus celat, praesertim
cum illa fabula non tam μεταμόρφωστν quam ἀφανισμὸν aliquem
contineat, qualis in Nicandri ἑτεροιουμένοις ab Antonino servatis
saepius quam in reliquorum auctorum videmus mentionem
factam sive per se positi sive cum metamorphosi quadam vel
cum aliquo alio artificio coniuncti.“ Postquam vero Bethe nos
docuit distinguendum esse inter Nicandrum et Antoninum,
postquam ipse separanda utriusque propria iniit, postquam et
ego hoc itinere profectus nonnulla distribuisse mihi videor,
Schneideri fundamentum est‘ eversum.

Nunc demum singularum fabularum Nicandrearum nu-
cleos inter sese comparare possumus Hic enim nucleus est
in Ant. Lib. c. 8 origo Sybaris fontis, in sequente fabula origo

Hippucrenae: Ergo fabulae 8 et 9 imagines sunt inter sese
3*

