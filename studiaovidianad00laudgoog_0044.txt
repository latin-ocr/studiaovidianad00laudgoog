-36—

simillimae. G. 10 narratur nefas Minyadum contra Bac-
chum earumque conversio, c. 24 nefas Ascalabi conversioque:
alteras habemus imagines duas inter sese simillimas. G. 25
narratur de sacrificio Orionis filiarum et de origine cometarum
ab inferis pro remuneratione datarum, c. 27 de sacro Iphige-
niae et remuneratione: sine dubio tertias habemus imagines
quasdam simillimas O. 28 narratur de Typhoeo deos perter-
rente et ad conversiones cogente, c. 29 de Galinthia numina
natalia perterrente et conversa ipsa: quartum denique habemus
imagines duas simillimas. Talia nusquam alibi reperiuntur,
neque quisquis adhuc conatus est ‘ceterorum ἑτερ. librorum fa-
bulas in compositionem quandam artificiosam redigere, rem ad
finem perduxit

Inde conicere velim Nicandrum ἑτερ. δ’ certamen Musa-
rum ab Antonino c. 9 commemoratum ample explicasse singulis
cantibus allatis, nec vero eum tractasse Cereris fabulas, sed eas

quas Antoninus nobis tradidit capitibus 10, 24, 25, 27-29. ‚

Hac ipsa de causa, quod ex Nic. ἑτερ. δ’ multo plures fabulae
sunt exscriptae quam ex prioribus libris, mihi apparere videtur,
mythographum excerpsisse fabularum compositionem quandam
unicam et continuam, velut certamen. Quam optime huc
quadrant ter binae fabulae parallelae: altera enim pars adver·
sariarum fabulam quandam cecinit, altera novo exemplo idem
argumentum magis dilucidum reddere studuit. ‘Plus semel
partes inter sese variant: hoc certaminum genus usitatissimum
est in Theocriti idyllis.

Audeo id quoque enucleare, quasnam fabulas poeta
Pieriis attribuerit, quas Musis. Ac primis quidem duabus in
fabulis agitur de numinis contemptore punito. Altera pars
exempli gratia profert Minyadum fabulam, quae Bacchum con-
tempserint, quamquam monitae sint; deum ipsum ante illarum
oculos se manifestasse artibus, tum eas punivisse. In altera
fabula puer quidam Cererem irridet iamque punitur. Hic ergo
propositio clarior est reddita ac simplicior. Praeterea hic suavis
illa segetum regina praedicatur, ibi novus quidam deus mirus
et furens multo cum strepitu celebratur. Ascalabi ergo fabulam
Musis victricibuS, Minyadum fabulam Pieriis victis attribuere
velim. In eundem modum distinguuntur ceterae fabulae: c. 25
Metioche et Menippo sua sponte se sacrant inferis Aoniorum
gratia3 revera moriuntur, mortuarum miseret inferos3 qui

